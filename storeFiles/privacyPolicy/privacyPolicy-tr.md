For English version, click [here](../../games/privacy/privacyPolicy-en.md).

İngilizce metin için [tıklayın](../../games/privacy/privacyPolicy-en.md).
<br><br>
# Gizlilik Politikası

Bu Gizlilik Politikası Kullanıcı("Siz", "Oyuncu") ve "Veri Sorumlusu" olarak Sleepy Bug Studio ("Sleepy Bug") arasında yürürlüğe girmiştir. Bu kapsamda, işbu Gizlilik Politikası'nın amacı, Sleepy Bug'ın oyunlarının/uygulamalarının(bundan sonra "Uygulamalar" olarak anılacaktır.) kullanımı ile bağlantılı olarak tarafınızdan sağlanan verilerin toplanması, işlenmesi ve kullanımı ile bunların aktarımının derecesi, amacı ve kapsamı hakkında bilgi vermektir. Bu gizlilik bildiriminin amacı, Uygulamalar'ı kullanan kullanıcıların kişisel verilerinin işlenmesi hakkında bilgi vermektir. Uygulamalar'ı kullandığınızda; veya herhangi bir şekilde Sleepy Bug ile iletişim kurduğunuzda Sleepy Bug, mevcut teknik imkanlar dahilinde bilgi ve işlemin niteliğine uygun olarak hakkınızda bilgi toplayabilir. Kişisel bilgilerinizin ve verilerinizin, bu Gizlilik Politikası'nda belirtilen şekil ve amaçlarla sınırlı olarak, Sleepy Bug ve/veya Sleepy Bug aracılığıyla sınırlı bir şekilde kullanılabileceğini kabul, beyan ve taahhüt edersiniz. 
<br><br>

## Verileriniz

Sleepy Bug tarafından geliştirilen Uygulamalar'da bizimle iletişime geçmeyi tercih ettiğiniz takdirde hakkınızda bazı veriler Sizinle iletişim kurmak amacıyla görüntülenebilir, saklanabilir ve kullanılabilir.

Bizimle iletişime geçtiğiniz takdirde, seçtiğiniz platforma göre hakkınızda görüntüleyebileceğimiz, saklayabileceğimiz ve kullanabileceğimiz veriler şunlardır:
- Facebook: Herkese açık profilinizde yer alan bilgileriniz,
- Twitter: Herkese açık profilinizde yer alan bilgileriniz,
- e-posta: e-posta adresiniz.

Bizimle paylaşmayı kabul ettiğiniz iletişim bilgileriniz Sleepy Bug tarafından sadece Sizinle iletişim kurma amacıyla saklanabilir, işlenebilir ve kullanılabilir.

İletişim süresince bizimle paylaştığınız veriler Uygulamalar'ı geliştirmek, Uygulamalar'ı kullanırken yaşadığınız sorunlara çözüm bulmak ve sorularınızı cevaplamak için saklanabilir ve kullanılabilir.
<br><br>

Uygulamalar'ı indirdiğiniz veya kullandığınızda cihazınızdan toplanan veriler, Uygulamalar'ı indirdiğiniz Google Play ve App Store'un("Platformlar") gizlilik politikalarıyla sınırlıdır. Bu veriler Platformlar'a sağladığınız izinler kapsamında toplanmaktadır.

Platformlar'a ait gizlilik politikalarına ulaşmak için aşağıdaki bağlantıları kullanabilirsiniz.

[Google Play Store](https://policies.google.com/privacy?hl=tr-TR)

[App Store](https://www.apple.com/tr/legal/privacy/tr/)
<br><br>

Yukarıda belirtilen veriler dışında Sleepy Bug tarafından geliştirilen Uygulamalar'da hakkınızda herhangi bir kişisel veri toplanmamaktadır.
<br><br>

## Çocukların Kişisel Verileri

Sleepy Bug, çocuklarla ilgili hiçbir zaman bilerek veya isteyerek kişisel veri toplamamaktadır.
<br><br>

## Üçüncü Taraf Sitelere Verilen Bağlantılar

Uygulamalar başka sitelere bağlantılar içerebilir. Eğer üçüncü tarafa ait bir bağlantıya tıklarsanız, o siteye yönlendirilirsiniz. Bu sitelerin Sleepy Bug tarafından işletilmediğini önemle hatırlatmak isteriz. Dolayısıyla, bu sitelere ait gizlilik politikalarını incelemeniz kişisel verilerinizin güvenliği açısından önem taşımaktadır. Sleepy Bug, bu sitelerdeki içerikler üzerinde herhangi bir kontrole sahip olmadığı gibi, üçüncü taraflara ait bu sitelerdeki içerik, gizlilik politikası, işletme pratikleri vb. üzerinde herhangi bir sorumluluk kabul etmemektedir.
<br><br>

## Değişiklikler

Bu Gizlilik Politikası gerek görüldüğü durumlarda değişikliğe uğrayabilir. Gizlilik Politikası'nda herhangi bir değişiklik olduğu takdirde yine bu sayfadan yayınlanacaktır.
<br><br>

## İletişim

Gizlilik Politikası ile ilgili herhangi bir sorunuz veya öneriniz varsa [info.sleepybug@gmail.com](mailto:info.sleepybug@gmail.com) adresinden bizimle iletişime geçebilirsiniz.
<br><br>

Bu Gizlilik Politikası 22.05.2022(22 Mayıs 2022) tarihi itibariyle geçerlidir.
