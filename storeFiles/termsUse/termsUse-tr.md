For English version, click [here](../../games/terms/termsUse-en.md).

İngilizce metin için [tıklayın](../../games/terms/termsUse-en.md).
<br><br>
# Kullanım Şartları

Kullanım Şartları, Sleepy Bug Studio("Sleepy Bug", "Geliştirici", "Biz") ile Kullanıcı("Siz", "Kullanıcı") arasında yapılan ve Sleepy Bug tarafından geliştirilen oyunların/uygulamaların("Uygulamalar") kullanımıyla ilgili kural ve düzenlemeleri belirleyen belgedir. 

Sleepy Bug tarafından geliştirilen Uygulamalar'dan herhangi birini indirdiğinizde ve/veya kullanmaya başladığınızda Kullanım Şartları'nı kabul etmiş olursunuz. Bu yüzden, Uygulamalar'ı kullanmaya başlamadan önce bu metni ve şartları dikkatle okumanızı önemle rica ederiz.
<br><br>

## Gizliliğiniz

Detaylı bilgi için lütfen [Gizlilik Politikası](../../games/privacy/privacyPolicy-tr.md) sayfamızı inceleyin.
<br><br>

## Uygulamalar'ın Kullanımı

Uygulamalar'ı kullanırken Internet bağlantınız, kullanımınız ve/veya olası mobil veri kullanımı ve kullanım bedelleri sizin sorumluluğunuzdadır. Uygulamalar'ı kullanmadan önce veri kullanım bedelleriyle ilgili operatörünüzden bilgi almanızı önemle rica ederiz.

Uygulamalar'ı herhangi bir anda değiştirebilir veya Google Play ve/veya App Store'dan("Platformlar") kaldırabiliriz. Sebepleri, aşağıda listelenenlerle sınırlı olmamak koşuluyla, şunlar olabilir:
- Kullanıcı'nın veya Geliştirici'nin yaşadığı teknik sorunlar sebebiyle,
- Tecrübenizi iyileştirmek amacıyla,
- Uygulamalar'ı sürdürmenin Geliştirici açısından uygulanabilir olmaktan çıkması durumunda,
- Size sunduğumuz servisleri değiştirmemiz gerektiği durumda,
- Yasal yükümlülükler nedeniyle Uygulamalar'ı değiştirmemiz, geliştirmeyi durdurmamız ve/veya Platformlar üzerinden kaldırmamız gerektiği durumlar sebebiyle.

Sleepy Bug olarak Uygulamalar'ın olabilecek en kullanışlı ve verimli sürümlerini üretmeyi önemsiyoruz. Bu sebeple, Uygulamalar'a uygun gördüğümüz değişiklikleri yapma, Uygulamalar'ın ücretlendirme esaslarını değiştirme vb. haklarımızı saklı tutuyoruz. Uygulamalar'ın bakım, güncelleme veya diğer teknik sebepler dolayısıyla erişiminize kapandığı durumlar oluşabilir. Bu durum planlanmış veya planlanmamış süreçlerden oluşabilir. 

Uygulamalar'da ve/veya kullandığımız servislerde ne için ücret ödediğinizi size açık bir şekilde göstermeden tarafınıza herhangi bir ücret yansıtılmayacaktır.

Uygulamalar'ı, kullanılan sunucu ve/veya üçüncü taraf altyapılarını hiçbir şekilde kaynak koda dönüştürmemeli, üzerinde ters mühendislik çalışmalarında bulunmamalı veya tahrif etme(hack) çabasına girmemelisiniz. Uygulamalar ile bağlı olabilecekleri sunucular arasındaki bağlantıyı hiçbir şekilde kesmemeli, araya girmemeli, bozmamalı ve/veya tahrif etmemelisiniz.
<br><br>

## Fikri Mülkiyet

Aksi belirtilmediği sürece, Uygulamalar'ın fikri mülkiyet hakları dahil, bütün hak ve menfaatleri Sleepy Bug'a aittir.

Uygulamalar'ı, Uygulamalar'ın herhangi bir kısmını veya Sleepy Bug'a ait herhangi bir ticari markayı kopyalamamalı ve/veya değiştirmemelisiniz. Bunlara ek olarak, Uygulamalar'ın kaynak kodunu edinmeye çalışmamalı, Uygulamalar'ın başka dillerde ve/veya türevi örnek ve sürümlerini üretmemelisiniz.

Uygulamalar'ı kopyalamamalı ve farklı platformlarda dağıtmamalısınız. Sleepy Bug ile yazılı anlaşmanız olmadığı sürece Uygulamalar'ın bir parçasını veya bütününü kullanarak türev çalışmalar üretmemelisiniz.
<br><br>

## Kullanım Şartları'nda Yapılacak Değişiklikler

Kullanım Şartları ihtiyaç görüldüğü takdirde değişikliğe uğrayabilir. Kullanım Şartları'nda herhangi bir değişiklik olduğu takdirde yine bu sayfadan yayınlanacaktır.
<br><br>

## İletişim

Kullanım Şartları ile ilgili herhangi bir sorunuz veya öneriniz varsa [info.sleepybug@gmail.com](mailto:info.sleepybug@gmail.com) adresinden bizimle iletişime geçebilirsiniz.
<br><br>

Kullanım Şartları 22.05.2022(22 Mayıs 2022) tarihi itibariyle geçerlidir.
